## Cloud per il Business

L'introduzione del cloud computing ha rivoluzionato il modello di business delle aziende IT, sostituendo l'approccio tradizionale in-house. In passato, le aziende dovevano investire pesantemente in infrastruttura e personale specializzato. Il cloud consente di ospitare applicazioni e dati su server remoti, eliminando la necessità di gestire fisicamente l'infrastruttura in loco. 

Questo approccio offre flessibilità, scalabilità e un costo più controllato, poiché le aziende pagano solo per le risorse effettivamente utilizzate. Inoltre, i fornitori di cloud si occupano della manutenzione, consentendo alle aziende di concentrarsi sullo sviluppo del proprio business.

Con questo approccio l'azienda, in ogni fase del suo sviluppo, ha la responsabilità di gestire efficacemente la scalabilità in risposta alle variazioni del traffico, sia che si tratti di un aumento repentino o di una diminuzione. Per chiarire meglio questo concetto, prendiamo in considerazione un esempio pratico: supponiamo di avere un'azienda che produce prodotti per la cura del viso, con una clientela inizialmente limitata. Inizialmente, potrebbe essere sufficiente avere un server e un database per gestire le esigenze dei clienti.

Immaginiamo ora che un personaggio influente promuova i nostri prodotti attraverso i suoi canali social, generando un improvviso aumento del traffico. In questo scenario, il server potrebbe trovarsi sotto stress e incapace di gestire tutte le richieste, comportando una potenziale perdita di fatturato. 
La soluzione tradizionale implicherebbe l'acquisto di ulteriori server e database per far fronte all'aumento del carico di lavoro. Nel caso specifico, l'azienda potrebbe acquistare due nuovi server e due nuovi database, ma al termine dell'installazione, l'hype generato dalla promozione potrebbe essere già svanito. 
Questo risultato non solo rende inutile l'investimento in hardware aggiuntivo, ma comporta anche costi aggiuntivi per l'assunzione di tecnici per l'installazione del software.

## Vantaggi dell'approccio Cloud

Nella lezione precedente, abbiamo esaminato le tre caratteristiche principali del cloud: accessibilità via Internet, scalabilità on-demand e misurabilità. In aggiunta, il modello di business si basa sul pagamento proporzionale al consumo, consentendo di ridurre i costi iniziali dell'hardware.

I vantaggi principali nel dettaglio sono:
- **Scalabilità**: la scalabilità nel cloud avviene automaticamente in risposta alle variazioni del traffico del sistema, garantendo un adattamento rapido ed efficiente. Ciò consente di ottimizzare in modo flessibile le risorse associate a un sistema specifico, adattandole alle esigenze dell'azienda in diversi periodi temporali.
- **Nessun costo fisso**: il cloud service owner non detiene alcuna infrastruttura fisica, eliminando così ogni costo iniziale associato alla creazione dell'infrastruttura stessa, alla sua manutenzione futura e all'impiego di personale specializzato.
- **Costi ridotti**: i costi dell'infrastruttura cloud sono notevolmente inferiori rispetto a quelli necessari per costruire una propria infrastruttura. Ciò è dovuto al fatto che i cloud provider acquistano hardware in grandi quantità, usufruendo di sconti significativi. Inoltre, essi possono condividere le stesse risorse tra più utenti, suddividendo i costi fissi attraverso l'utilizzo della virtualizzazione.

Mentre i vantaggi indiretti sono:
- **Responsabilità di manutenzione limitata**: la gestione dell'infrastruttura, inclusa la responsabilità legale, viene trasferita a personale specializzato del provider. Ciò consente l'implementazione di pratiche ottimali di manutenzione, riducendo i costi complessivi per l'azienda.
- **Alta qualità del servizio**: nell'approccio tradizionale, la qualità del servizio era vincolata alle competenze del personale che si occupava di gestire l'infrastruttura. Nel contesto del cloud, invece, esperti specializzati sono interamente dedicati alla qualità del servizio, migliorando l'efficienza e garantendo standard elevati.
- **Reliability**: si riferisce alla capacità di un sistema o servizio di funzionare in modo coerente e affidabile nel tempo, senza interruzioni o malfunzionamenti significativi.
- **Disponibilità continua**: i cloud provider assicurano la disponibilità del servizio 24/7 tramite i meccanismi di ridondanza. 
- **Gestione software minima**: la gestione del software e l'acquisto delle relative licenze sono responsabilità dell'infrastruttura del provider. Ciò consente al proprietario del servizio cloud di non doversi preoccupare della gestione del software, in quanto lo troverà sempre installato e aggiornato senza dovervi dedicare attenzioni specifiche.
- **Indipendenza dalla posizione**: i servizi cloud sono accessibili via Internet, consentendo l'accesso da qualsiasi luogo e in qualsiasi momento.
- **Focus sul proprio business**: gli sviluppatori dell'azienda possono concentrarsi solo sullo sviluppo della logica del software senza pensare all'infrastruttura. 

## Cloudification

L'insieme di questi vantaggi ha portato all'introduzione del termine *cloudification* per descrivere il processo mediante il quale le aziende trasferiscono il proprio software sul cloud. 
Dal punto di vista della compagnia, tale trasferimento implica semplicemente un cambio nel punto di accesso al servizio, senza la necessità di modificare il codice dell'applicativo. Questo consente di godere di tutti i benefici del cloud senza l'onere di complesse operazioni di migrazione.

Le aziende che beneficiano maggiormente della cloudification sono:
- Grandi compagnie che vogliono ridurre i costi fissi (Expedia).
- Startup che non hanno i fondi per permettersi una costosa infrastruttura (Airbnb).
- Sporadiche High Performance Computing cioè quelle aziende che solo in alcune momenti hanno bisogno di una grande quantità di potenza di elaborazione (Pixar).
- Aziende che devono fornire servizi globali, infatti il cloud ha data center sparsi in tutto il mondo che consentono di bilanciare il carico, diminuendo i colli di bottiglia, e diminuire la latenza. 
- Aziende che hanno necessità di collezionare grandi quantità di dati, ad esempio tramite sensori. 
- Aziende che devono distribuire un software in tutto il mondo (Candy Crush)
## Svantaggi

Gli svantaggi sono minimi se comparati con l'approccio tradizionale ma comunque andiamoli ad elencare:
- **Costo del network**: l'accesso al cloud richiede una connessione continua a Internet, anche se attualmente questo non rappresenta più un problema significativo grazie alla diffusa copertura internet che ha raggiunto praticamente ovunque.
- **Banda del network**: la banda è limitata quindi ad esempio grandi trasferimenti di file potrebbero portare ad un rallentamento delle prestazioni. 
- **Portabilità limitata**: non esiste un vero e proprio standard quindi un software progettato per essere eseguito su una specifica infrastruttura sarà difficile che funzioni perfettamente anche su un'altra. Ciò va a limitare la portabilità.
- **Problemi Legali**: la legge può richiedere la conservazione dei dati sensibili nel paese di origine, ma i data center, spesso ubicati in luoghi convenienti dal punto di vista economico, possono avere leggi diverse. Prima di impegnarsi con un provider cloud, è essenziale garantire la conformità alle leggi locali sulla privacy e sulla protezione dei dati.

## Sicurezza Dati

I cloud service owner affidano i dati raccolti ai provider cloud, situati al di fuori dei confini aziendali. Questa pratica presenta vantaggi, poiché l'azienda è sollevata dall'onere della sicurezza, gestita da team specializzati del provider. Tuttavia, rappresenta anche uno svantaggio, poiché in caso di perdita di dati, il proprietario del servizio perde il pieno controllo sulla situazione.

Un modo per assicurare la sicurezza è quello di criptare i dati 